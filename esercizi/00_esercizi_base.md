# Uso di Espressioni, Variabili, Math e Input dall’utente

---

## Esercizio NomeCognome

Scrivere un programma NomeCognome che scrive il vostro nome e il vostro cognome uno
sotto l’altro.
---

## Esercizio RadiceQuadrata

Scrivere un programma `RadiceQuadrata` che chiede all’utente di insere un numero intero e ne stampa la radice quadrata (numero frazionario).
Usa la classe `java.lang.Math`


---

## Esercizio PerimetroRettangolo

Scrivere un programma PerimetroRettangolo che calcola il perimetro di un rettangolo di base e altezza inserite dall'utente.

---

## Esercizio AreaCerchio

Scrivere un programma AreaCerchio che chiede all’utente di inserire la lunghezza del raggio di un cerchio e ne calcola l’area. 
ATTENZIONE: memorizzare il valore di pi-greco in una costante.

---

## Esercizio Divisione

Scrivere un programma Divisione che chiede all’utente due numeri interi e stampa prima il quoziente della loro divisione intera e poi il resto.

---

## Esercizio SommaProdotto

Scrivere un programma SommaProdotto che chiede all’utente di inserire due valori interi e ne calcola la somma e il prodotto.

---

## Esercizio SommaDiQuattro

Scrivere un programma SommaDiQuattro che chiede all’utente di inserire quattro valori interi, e ne stampa la somma. 
ATTENZIONE: il programma deve utilizzare in tutto solo 2 variabili!

---

## Esercizio SommaApprossimata

Scrivere un programma SommaApprossimata che chiede all’utente di inserire due numeri
con la virgola, li somma e poi stampa il risultato come numero intero.

---

## Esercizio OreInMinuti

Scrivere un programma OreInMinuti che chiede all’utente di inserire un numero frazionario che rappresenta un tempo espresso in ore (ad esempio 3.5 per 3 ore e mezzo) e stampa il corrispondente tempo espresso in minuti (ad esempio 210). 
Il risultato stampato deve essere un numero intero (ossia, NON deve essere 210.0).

---

## Esercizio MinutiInOre

Scrivere un programma MinutiInOre che chiede all’utente di inserire un numero intero che rappresenta un tempo espresso in minuti (ad esempio 210) e stampa il corrispondente tempo espresso in ore e minuti (ad esempio 3 ore e 30 minuti). 
Il risultato stampato deve essere un numero intero (ossia, NON deve essere 3.0 ore e 30.0 minuti).

