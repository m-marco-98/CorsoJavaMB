# Esercizi su stringhe

---

## Esercizio

Scrivere un programma Contrario che chiede all’utente di inserire una stringa e la stampa al contrario. 

Per esempio, se si immette la stringa "Viva Java", il programma stampa "avaJ aviV"

---

## Esercizio

Scrivere un programma SoloVocali che chiede all’utente di inserire una stringa e ne stampa le sole vocali. 

Per esempio, se si immette la stringa "Viva Java", il programma stampa "iaaa".

---

## Esercizio

Scrivere un programma Lunghezze che chiede all’utente di inserire una sequenza di stringhe e conclusa dalla stringa vuota, e poi stampa la somma delle lunghezze delle stringhe che iniziano con una lettera maiuscola. 

Per esempio, se si immettono le stringhe "Albero", "foglia", "Radici",
"Ramo", "fiore" (e poi "" per finire), il programma stampa 16.

---

## Esercizio

Scrivere un programma Punteggiatura che chiede all’utente di inserire una sequenza di stringhe conclusa dalla stringa vuota e poi stampa il numero di caratteri di punteggiatura (.,;:!?) in esse contenuti. 

Per esempio, se si immettono le stringhe "Albero.", "foglia, radice, fiore", "tronco: cavo", "ramo!", "Frutto" (e poi "" per finire), il programma stampa 5

---

## Esercizio

Scrivere un programma SpaziVocali che chiede all’utente di inserire una stringa e stampa il numero complessivo di spazi che sono immediatamente seguiti da una vocale. 

Per esempio, se si immette "A ogni uomo, ogni giorno, I suoi diritti", il programma stampa 4.

---

## Esercizio

Scrivere un programma Suddividi che chiede all’utente di inserire una frase e la ristampa
una parola per volta. Provare a risolvere questo esercizio impostando un ciclo che fa tante iterazioni
quanti sono gli spazi.

---

## Esercizio

Scrivere un programma Inciso che chiede all’utente di inserire una frase e ne stampa la
porzione contenuta tra le prime due virgole. Ad esempio, se l’utente inserisce "Oggi, che è martedi, ho comprato una torta, che è il mio dolce preferito" il programma deve stampare " che è martedi".
Se è presente una sola virgola, il programma stamperà la porzione di stringa dalla virgola fino alla fine.
Infine, se non ci sono virgole, il programma non stamperà nulla.

---

## Esercizio

Scrivere un programma SostituisciNumeri che chiede all’utente di inserire una stringa e la ristampa sostituendo le cifre contenute nella stringa con la loro rappresentazione testuale. 
Ad esempio, se l’utente inserisce "Ho comprato 2 biscotti e 3 caramelle" il programma deve stampare "Ho comprato due biscotti e tre caramelle". Oppure se inserisce "44 gatti" il programma deve stampare "quattroquattro gatti".