Tema d'esame: Analisi traffico di rete

Sia dato un file ('traffico.txt') contenente la traccia
dei dati scambiati su una rete locale. Ogni riga del file
descrive un pacchetto di dati scambiato in rete ed ha il
seguente formato:
ip_addr nbytes 
dove ip_addr è un indirizzo di rete IP (specificato come
x.x.x.x con x compreso fra 0 e 255) ed identifica il nodo
che ha spedito il pacchetto mentre nbytes specifica il
numero di byte contenuti nel pacchetto. La lunghezza di
tale file non è nota a priori e può essere arbitrariamente
grande. Si noti come lo stesso nodo possa comparire più
volte nel file.
Un secondo file ('indirizzi.txt') descrive invece
l'associazione fra gli indirizzi IP e il nome dei nodi,
secondo il seguente formato:
ip_addr name 
dove name è una stringa di caratteri alfanumerici (lunga
fino a 40 caratteri). La dimensione di tale file non è
nota a priori ma è tale da poter essere caricato in
memoria.
Si scriva un programma in linguaggio Java in grado di
determinare il numero di byte complessivo trasmesso da
ogni nodo. Gli indirizzi, i nomi dei nodi ed il numero di
byte trasmessi da ciascun nodo dovranno essere quindi
stampati sullo standard output.
Esempio di output:
130.192.4.10 torbeno 40
130.192.4.11  barisone 400
130.192.4.230 ungone 400